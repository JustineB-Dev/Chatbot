DOCUMENT NAME: Group-3-Midterm-Research-Paper.pdf

P-POP AT KULTURA: ANG PAGPAPAKITA NG SINING AT IDENTIDAD 
NG PILIPINO SA MGA BIDYONG MUSIKAL 
NG GRUPONG ALAMAT 
 
 
 
 
Bilang Katuparan sa Kahingian ng Kursong  
FIL2: Filipino sa Iba’t Ibang Disiplina  
Kolehiyo ng Sining at Agham​
Departamento ng Komuikasyon 
 
 
 
  
ACUÑA, Raven M. 
BAGALIHOG, Jerry H. 
COMPETENTE, Shiela Mae C. 
JAVIER, John Kenneth C. 
MURILLO, Samantha Nicole T. 
RUSTIA, Shekinah Charis P. 
VILLAFLORES, Kurt Chester S. 
 
 
 
 
 
Mayo 2025

TALAAN NG NILALAMAN 
 
I.​Panimula  ​​​​​​ . . . . .​​​​ 2 
II.​Paglalahad ng Suliranin ​​​​ . . . . .​​​​ 7 
III.​Halaga ng Pag-aaral ​​​​​ . . . . .​​​​ 8 
IV.​Layunin ​​​​​​ . . . . .​​​​ 9 
V.​Rebyu ng mga Kaugnay na Pag-aaral at Literatura ​. . . . .​​​​ 9 
VI.​Batis                                                                           . . . . .                                      13 
 
 
 
 
 
 
 
 
 
 
 
 
 
 
 
 
 
P-Pop at Kultura: Ang Pagpapakita ng Sining at Identidad ng Pilipino sa mga Bidyong Musikal ng Grupong Alamat 
1

I.​PANIMULA 
Ang nasyonalismo ay isa sa mga pangunahing tema ng musika sa Pilipinas. Mula nang 
matapos ang ika-19 na siglo, isa ang musika sa mga ginamit na instrumento laban sa katiwalian at sa 
pagtataguyod ng pambansang pagkakakilanlan sa iba't ibang panahon ng kasaysayan. Ang mga 
awiting nilikha upang gampanan ito ay ipinakalat sa pamamagitan ng radyo, telebisyon, at mga 
pelikulang ipinalalabas sa sinehan. Dahil dito, mas lumawak ang impluwensya ng musika, lalo na sa 
mga kabataan. Bagaman ito ay may malawak na sakop pagdating sa estilo, nagsilbi itong mahigpit na 
pamantayan para sa mga popular na awitin sa Pilipinas. May mga pagtatangkang isinagawa upang 
bumuo ng natatanging musikang popular sa bansa, na nagresulta sa makabuluhang paglago mula sa 
katapusan ng dekada 1970 hanggang sa simula ng dekada 1980. Ang musikang nagbunga mula rito ay 
tinawag na Original Pilipino Music (OPM) (Liu Shunwei, 2022). Ang OPM ang naging pundasyon ng 
P-pop (Philippine pop). Ang transisyon patungo sa natatanging tunog ng P-pop ay mabilis na 
nagsimulang mabuo mula sa katapusan ng dekada 1990 hanggang sa simula ng dekada 2000, sa 
tulong ng impluwensya ng sikat na musika mula sa ibang bansa at sa sinasadyang pagsisikap na 
lumikha ng mas moderno at kasiya-siyang bersyon ng musikang Pilipino—isang tunog na kadalasang 
humuhugot ng inspirasyon sa K-pop. 
Ang Pinoy Pop (P-pop) ay hindi na bago bilang isang elemento sa industriyang 
nagbibigay-aliw sa masa sa Pilipinas. Datapwa’t, hindi pa ito nabibigyan ng sapat na pagkakataon 
upang maging ganap na kilala sa mata ng publiko. May ilang miyembro ng mga grupong kabilang sa 
kategoryang P-pop ang umusbong na may ambisyong mapabilang sa matagumpay na industriya na 
kanilang pinasok. Sa kasamaang-palad, hindi nagbunga ng inaasahang pagkilala mula sa taong bayan 
ang kanilang pagsisikap sa larangan ng musika (Bautista, 2022). Gayunpaman, ang lumalawak na 
impluwensya at globalisasyon ng kulturang pop ng South Korea ang nagsilbing inspirasyon upang 
patuloy nating baguhin at paunlarin ang P-pop, upang magkaroon ito ng sariling identidad na 
maaaring maihambing, ngunit hindi simpleng paggaya sa K-pop. Dahil dito, nagkaroon ng ilang 
pangamba ang sambayanan na ang P-pop ay isa lamang imitasyon. Ngunit pinatunayan ng mga 
makabagong grupong kumakatawan sa Pilipinas sa larangan ng musika na hindi lamang K-pop ang  
 
 
 
P-Pop at Kultura: Ang Pagpapakita ng Sining at Identidad ng Pilipino sa mga Bidyong Musikal ng Grupong Alamat 
2

maaaring maging batayan ng isang buong kategorya ng pop. Sa halip, ipinakita nilang kahit sino ay 
maaaring gumamit ng ganitong istilo ng musika upang maipakita at maipagmalaki ang kanilang 
sariling kultura (Llemit, 2021). 
Lumago ang P-pop upang maging daluyan ng ekspresyon at muling tukuyin ang 
pagkakakilanlan ng Pilipino sa kasalukuyan. Ang musika at pagtatanghal ng mga P-pop group ay 
naging yaman at natatanging bahagi ng kulturang Pilipino. Dahil dito, nagkaroon ng mas malalim na 
pag-unawa ang ibang manonood tungkol sa identidad ng Pilipino (UNCTAD, 2024). Sa 
pamamagitan ng pagsasama ng tradisyong Pilipino sa kanilang musika at kasuotan, ang mga P-pop 
group ay nagbibigay-pugay sa sariling kultura habang lumilikha ng impluwensya sa buong mundo. 
Higit pa rito, ang P-pop ay naglalaman ng mensahe tungkol sa mga isyung panlipunan at positibong 
ugnayan. Karamihan sa kanilang musika ay tumatalakay sa pagtanggap sa sarili, lakas, at pagkakaisa, 
kaya't nagiging relatable ito sa madla na may malalim na pagpapahalaga at pagmamalaki sa pagiging 
Pilipino. Gamit ang konsepto ng pagbuo ng identidad sa pamamagitan ng musika, nagiging tulay ito 
sa pagpapalaganap ng pambansang pagkakakilanlan at adbokasiya para sa kultura ng Pilipinas 
(Pineda, 2024). 
Ang P-pop ay nakakuha ng malaking kasikatan sa paglipas ng mga taon. Ang kategoryang ito 
ay nakalikom ng iba't ibang tagahanga, maging lokal man o internasyonal. Ang natatanging 
pagsasama ng kulturang Pilipino at mga elementong Kanluranin sa musika ay nakalikha ng 
makabagong tunog na nakaakit sa maraming tao (Guiral, 2024). Nagkaroon ng malaking epekto ang 
pag-usbong ng makabagong P-pop, lalo na sa pagbubukas ng maraming oportunidad para sa ating 
bansa. Ang popular culture o pop culture ay naging pangunahing salik sa pag-engganyo ng mga 
turista, maliban sa kanilang karaniwang layunin sa pagbisita sa Pilipinas—gaya ng pagpapahinga sa 
gitna ng magagandang tanawin, pagpapalawak ng kaalaman, at paghahanap ng mga bagong at 
kawili-wiling karanasan sa kanilang paglalakbay. 
 
 
 
 
P-Pop at Kultura: Ang Pagpapakita ng Sining at Identidad ng Pilipino sa mga Bidyong Musikal ng Grupong Alamat 
3

Ayon kay Kidd (2017), ang pop culture ay binubuo ng mga paniniwala, kasanayan, at iba’t 
ibang bagay na may malaking papel sa sistemang panlipunan. Saklaw nito ang mga materyal na bagay, 
mga paraan ng paglilibang, mga nauusong kagamitan, at ang wikang ginagamit sa pang-araw-araw na 
komunikasyon. Maaari rin itong ilarawan bilang isang "piling kultura" na nauugnay sa iba’t ibang 
organisasyon, maging ito man ay isang pangunahing kultura o isang katutubong kultura. Saad ni Choi 
(2012, na binanggit sa Chow, 2020), maraming turista ang naaakit bumisita sa South Korea dahil sa 
kanilang mga drama, palabas, at K-pop. Sinabi rin niya na lumago ang industriya ng turismo sa 
bansang ito pagkalipas ng sampung taon, kung saan ang K-pop ang pangunahing dahilan ng 
pagdagsa ng mga bisita. Ang mga tagahanga ay hindi lamang naaaliw sa Korean Wave entertainment, 
kundi pati na rin sa kanilang pagkain, wika, at tradisyunal na kaugalian (Jang & Song, 2017). Bukod 
dito, ipinakita rin ng kanilang pag-aaral na ang Korean Wave ay nagdulot ng mas mataas na antas ng 
pagkilala at pagpapahalaga sa kulturang Koreano—kabilang dito ang pag-uugali ng kanilang 
mamamayan, mga namana nilang tradisyon, wika, at paraan ng pamumuhay. 
Mahilig ang mga Pilipino sa pakikinig at paglikha ng musika. Gayundin, ang pakiramdam ng 
pagsasama-sama ng komunidad ang nagbibigay ng dahilan kung bakit natatangi ang proseso ng 
paggawa at pagpapahalaga sa kanilang mga likha, kaya’t walang kapareho nito sa ibang kultura. Dahil 
dito, mas lalong pinahahalagahan at minamahal ng mga tagahanga ang musika kapag nakikita nila ang 
sariling kultura at tradisyon sa mga ito (Roque 2021). Iba't ibang grupo ng P-pop ang kumakatawan 
sa kani-kanilang kultura. Halimbawa nito ay ang SB19, isang grupong may limang miyembro, na 
nagbukas ng daan para sa musikang Filipino upang makilala at makipagkompetensya sa iba pang 
sikat na artista sa buong mundo (Bautista, 2022). 
Ang mga artista tulad ng SB19 ay nagpapakita kung gaano kahusay at malikhain ang mga 
artistang Pilipino na kayang makipagsabayan sa internasyonal na antas (Aure, 2024). Kaugnay nito, 
ang kantang “Bazinga” ng SB19 ay lumikha ng kasaysayan sa pamamagitan ng pagiging pinakaunang 
OPM song na nanguna sa “Billboard Charts” sa loob ng mahabang panahon. Dahil sa patuloy na 
paglago ng P-pop, nagkaroon sila ng pagkakataong ipahayag ang katotohanan at mga pananaw ng   
 
 
P-Pop at Kultura: Ang Pagpapakita ng Sining at Identidad ng Pilipino sa mga Bidyong Musikal ng Grupong Alamat 
4

nakababatang henerasyon, kaya nagiging tinig sila ng modernong kulturang Pilipino. Ipinapahiwatig 
nito na ang pop music ay malinaw na magiging daan upang palakasin at isulong ang kultura na 
makikinabang ang bansa at ang ekonomiya nito. Dahil sa kanilang kategorya, masiglang galaw sa 
pagsayaw, kaakit-akit na tunog, at mga liriko na madaling maunawaan, naging patok ito sa mga 
batang Pilipino. Maliban sa musika, ang P-pop ay isa ring kilusan na naglalayong ipahayag ang mga 
mithiin at adhikain ng bagong henerasyon (Saulog, 2024). Alamat: Pagtangkilik sa Kulturang Pilipino 
Samantala, ang Alamat ay unang lumabas noong Pebrero 2021 at nakilala dahil sa kanilang 
pagiging natatangi—ipinapakita ng bawat miyembro ang iba't ibang kultura ng Pilipinas. Sila rin ay 
kilala sa paggamit ng mitolohiyang Filipino, pagsasalaysay, sining, at kasaysayan sa kanilang mga 
kasuotan, na sumasalamin sa iba't ibang aspeto ng bansa (Llemit, 2021). Habang dahan-dahan nilang 
nakukuha ang interes at suporta ng parehong Filipino at internasyonal na tagahanga, patuloy ring 
umuunlad ang kinabukasan ng P-pop sa Pilipinas. Inilalarawan ng Alamat ang kayamanan at 
pagkakaiba-iba ng ating kultura hindi lamang sa kanilang musika kundi pati na rin sa biswal na 
aspeto. Makikita ito sa kanilang bidyong musikal, kung saan ipinapakita ang iba't ibang elementong 
kultural tulad ng dyip, sinaunang sistema ng pagsulat na baybayin, at mga kasulatang umiiral bago pa 
man dumating ang mga Espanyol. Ayon sa Alamat, ang konsepto ng kanilang mga likhang sining ay 
hinango mula sa kasiyahan ng mga pista at iba't ibang panlabas na anyo ng kultura mula sa iba’t ibang 
bahagi ng kapuluan (Abad, 2021). Bukod dito, binanggit nina Iglesias at TMT (2021) na ang musika 
ng Alamat ay nag-aalok ng isang natatanging karanasang Filipino sa pamamagitan ng paggamit ng 
mga lokal na wika at pagkuha ng inspirasyon mula sa kasaysayan ng bansa, kapwa sa aspeto ng tunog 
at biswal na presentasyon. 
Ayon kay Domingo (2020), nais ipakita ng mga P-pop group tulad ng Alamat ang 
pagkakakilanlan ng Pilipinas sa pamamagitan ng pagsasanib ng tradisyonal at kontemporaryong 
kultura, sa halip na sumunod sa karaniwang uso na nagpapakita ng iba't ibang makabagong etnikong 
at linggwistikong elemento. Halimbawa, sa bidyong musikal na kanilang nilikha na may pamagat na   
 
 
P-Pop at Kultura: Ang Pagpapakita ng Sining at Identidad ng Pilipino sa mga Bidyong Musikal ng Grupong Alamat 
5

"Kbye," ipinakita nito ang Baybayin (ang sinaunang sistema ng pagsulat ng mga Pilipino), ang 
ipinagmamalaking sasakyan na Dyipni (katumbas ng "Jeepney" sa Ingles), at ang konseptong 
pangtradisyonal na naglalarawan ng kagandahan mula sa buong kapuluan (Abad, 2021). Dahil dito, 
naging mas laganap ang kanilang pagkakakilanlan bilang mga Pilipino sa pamamagitan ng kanilang 
bidyong musikal na may ugat sa tradisyon at lokal na kultura. Malinaw na ipinapahayag na ang 
impluwensya ng mga P-pop group—sa pamamagitan ng kanilang kasuotan, galaw, kanta, liriko, at 
produkto—ay hindi lamang nakalaan para sa mga tagahanga sa Pilipinas kundi pati na rin para sa 
mga manonood sa iba't ibang panig ng mundo. Nagbunga ito ng malaking kontribusyon sa 
pagpapalaganap ng kultura na nagresulta sa paglago ng ekonomiya at kultura. 
Mula sa P-pop Rising (2021), ang teknolohiya ay may mabuting dulot at maaari pang maging 
kalamangan sa tradisyonal na gawain sa kahit anong aspeto. Sa kontekstong ito, ipinapakita kung 
paano naging isang mahalagang bahagi ng Kulturang Pop ang social media. Ang paggamit nito ay 
itinuturing na isang epektibong paraan upang makuha ng mga personalidad sa industriya ng musika 
ang atensyon ng kanilang mga taga-suporta at tagahanga. Gayundin, may epekto ito sa kanilang 
pananaw patungkol sa produksyon, distribusyon, at pagpapakilala ng mga artista, pati na rin sa 
kanilang mga awitin at palabas sa publiko. Dalawa sa pinakapopular na social media platforms ay ang 
Facebook at YouTube. Sa Facebook, sabik na naghihintay ang mga tagahanga sa mga anunsyo o 
anumang notipikasyon mula sa kanilang paboritong grupo. Samantala, sa YouTube naman inilalabas 
ang kanilang mga opisyal na kanta at music videos. 
Batay sa mga nakalap naming impormasyon, narito ang limang pinakapinapanood na 
bidyong musikal ng Alamat sa YouTube:  
1. Maharani – 7.9 milyon na views  
2. Kbye – 2 milyon na views  
3. Day and Night – 1.7 milyon na views  
 
 
 
P-Pop at Kultura: Ang Pagpapakita ng Sining at Identidad ng Pilipino sa mga Bidyong Musikal ng Grupong Alamat 
6

4. Kasmala – 1.4 milyon na views  
5. Dayang – 1.2 milyon na views  
Pinatutunayan ng pananaliksik na ito na ang paggamit ng mga plataporma ng social media ay 
nagsisilbing mahalagang "pinagmumulan ng impormasyon" na nagtataguyod ng pop culture. Sa 
modernong mundo, ang gampanin ng social media ay lubos na kapaki-pakinabang dahil madali itong 
gamitin sa pagpapalaganap ng impormasyon tungkol sa P-pop, kabilang ang kanilang mga 
pagtatanghal, bidyong musikal, at iba pang orihinal na likhang sining na itinaguyod ng mga grupo. 
Ipinapakita rin ng pananaliksik ang nilalaman ng P-pop—tulad ng mga bidyong musikal, palabas, 
paskil sa midya panlipunan, at anunsyo—ay may mahalagang papel at nagsisilbing pangunahing 
instrumento sa pagpapalaganap ng nasyonalidad at kultura. 
Naipakita ng mga datos ng pag-aaral na may potensyal ang mga P-pop group na isulong ang 
kultura ng Pilipinas, dahil may mahalagang ugnayan sa pagitan ng nilalaman na ginagamit bilang 
daluyan ng pagpapalaganap ng impormasyon sa mga tagahanga. Dahil dito, naaakit ang mga 
tagahanga na maging ganap na sumusuporta sa mga grupo, na maaaring magsilbing paraan upang 
kilalanin ang pagmamalaki ng bansa sa kultura at industriya—hindi lamang sa mga lokal kundi pati 
na rin sa ibang mga bansa. Ang makabagong pag-aaral na ito ay magsisilbing instrumento para sa 
pagpapatuloy ng iba pang kaugnay na pananaliksik, lalo na sa pagsusulong ng kultura at P-pop. 
II.​PAGLALAHAD NG SULIRANIN 
Ang kakulangan ng sapat na kaalaman sa kultura at mga tradisyon ng mga Pilipino ay isa sa 
mga pangunahing suliraning kinakaharap ng kasalukuyang henerasyon. Ito ay nagreresulta sa 
pagbaba ng kanilang diwang makabayan at kakulangan ng pagmamahal sa bansa. Kaugnay nito, 
isinagawa ang pananaliksik na pinamagatang “P-pop at Kultura: Ang Pagpapakita ng Sining at 
Identidad ng Pilipino sa mga Bidyong Musikal ng Grupong Alamat”, na naglalayong matukoy at 
matugunan ang mga nabanggit na suliranin. 
 
 
 
 
P-Pop at Kultura: Ang Pagpapakita ng Sining at Identidad ng Pilipino sa mga Bidyong Musikal ng Grupong Alamat 
7

1. Ano-anong kulturang Pilipino ang nirerepresenta sa mga bidyong musikal ng grupong 
Alamat? 
a.​Liriko 
b.​Tema 
c.​Kasuotan 
 
2. Paano naipapakita ang gampanin ng grupong Alamat sa pagpapalaganap ng kulturang 
Pilipino sa pamamagitan ng P-pop? 
 
III.​HALAGA NG PAG-AARAL 
 
Ang P-Pop ay isang sining na hindi lamang lumilikha ng musika kundi nagtataguyod din ng 
pambansang identidad. Sa pamamagitan ng pagsusuri ng mga bidyong musikal ng Alamat, masusuri 
kung paano ipinapakita ng P-Pop ang identidad ng Pilipino sa makabagong panahon. Inaasahang 
makatutulong ang pananaliksik na ito sa mga sumusunod: 
a. Akademiko - Makakatulong ang pag-aaral na ito upang maunawaan ang mas malalim na kahulugan 
ng P-Pop bilang isang anyo ng sining. Magiging gabay din ito sa pagsusuri kung paano ginagamit ng 
Alamat ang kanilang musika at bidyong musikal upang ipakita ang ating identidad bilang Pilipino. Ito 
ay maaaring maging kapaki-pakinabang para sa mga guro, lalo na sa larangan ng sining, wika, at 
kultura, dahil maaari nilang gamitin ito bilang karagdagang materyal sa pagtuturo. Makatutulong ito 
sa pagpapalawak ng diskusyon tungkol sa kontemporaryong sining at kulturang popular sa Pilipinas. b. Musikero - Makakatulong ito sa kanila upang mas mapalalim ang kanilang likhang sining at 
magkaroon ng bagong perspektibo sa kanilang mga obra. Maaari rin itong magbigay ng inspirasyon 
upang higit na maipalaganap ang sining, musika, at kulturang Pilipino. 
c. Komunidad at Publiko - Mahalaga ang pag-aaral na ito para sa pangkalahatang publiko dahil 
ipinapakita nito kung paano nagiging kasangkapan ang musika sa pagbuo ng pambansang identidad.  
 
 
 
P-Pop at Kultura: Ang Pagpapakita ng Sining at Identidad ng Pilipino sa mga Bidyong Musikal ng Grupong Alamat 
8

Makikita rin dito kung paano nagkakaroon ng epekto ang P-Pop sa pagpapahalaga ng mga Pilipino 
sa kanilang kultura. 
d. Mananaliksik - Bibigyan nito ng masusing impormasyon ang mga nais magsaliksik pa tungkol sa 
P-Pop at sa epekto nito sa pagpapalaganap ng kulturang Pilipino. Maaari itong magsilbing batayan 
para sa iba pang pag-aaral tungkol sa ugnayan ng musika, sining, at identidad sa lipunang Pilipino. 
 
IV.​LAYUNIN 
 
Ang pag-aaral na ito ay naglalayong maisakatuparan kung paano naipapakita ang kultura at 
identidad ng Pilipinas sa pamamagitan ng P-pop, partikular sa bidyo musikal ng grupong Alamat. Sa 
pagsusuring ito, pag-aaralan ang iba't ibang salik ng mga nakasaad: 
 
1. Masuri kung paano ipinapakita ang kulturang Pilipino sa bidyo musikal ng Alamat sa pamamagitan 
ng pagsusuri sa liriko ng kanta, tema ng bidyo, at mga ginamit na kasuotan. 
 
2. Matukoy ang gampanin ng grupong Alamat sa pagpapalaganap ng kulturang Pilipino sa industriya 
ng P-Pop. 
 
V.​REBYU NG MGA KAUGNAY NA PAG-AARAL AT LITERATURA 
 
Panimula 
 
Ang papel na ito ay maglalahad ng talakayan sa mga kaugnay na pag-aaral at literaturang 
nakalap ng mananaliksik, na makatutulong sa pagsasaliksik ng posibilidad ng posisyon at hinaharap 
na kalagayan ng P-pop sa pagpapausbong ng kultura ng isang bansa. 
 
 
 
 
 
 
P-Pop at Kultura: Ang Pagpapakita ng Sining at Identidad ng Pilipino sa mga Bidyong Musikal ng Grupong Alamat 
9

P-Pop: Epekto at Ambag nito sa Kultura ng Pilipinas 
 
Dahil sa mga hamong dulot ng pandaigdigang pandemya noong 2020, lumakas ang 
presensya ng P-pop sa mga plataporma ng social media tulad ng YouTube, Instagram, TikTok, at 
maging sa lokal na aplikasyon na Kumu. Ang mga platapormang ito ang nagsilbing pangunahing 
daluyan para sa pagsikat ng mga P-Pop artist, binabago ang tradisyonal na konsepto ng pagiging 
isang sikat at ang paraan ng pagtangkilik ng mga tagahanga. Sa kabila ng modernong pamamaraan 
nito, masasalamin sa P-Pop ang pagsasama ng katutubong at pambansang elemento sa musika, 
instrumento, disenyo, at presentasyon. Ang paggamit ng mga imaheng may kaugnayan sa kulturang 
Pilipino ay maaaring ituring bilang isang estratehikong midyang maramihan na proyekto—isang 
pagtatangkang ipakita ang pagka-Pilipino sa pamamagitan ng sining. Gayunpaman, ito ay may 
posibilidad ding maging isang nostalhik ngunit may kakulangan na paglalarawan ng tunay na 
identidad ng bansa, sapagkat hinahalo nito ang totoo at ang idealisadong imahe ng pagiging Filipino 
sa pamamagitan ng musika at pagtatanghal (Gabrillo, 2024). 
 
Binibigyang diin ni Cabrera (2024) kung paano gumaganap ang P-Pop bilang isang paraan ng 
pagpapahayag ng sarili, na nagpapahintulot sa mga artist na ihatid ang kanilang mga salaysay habang 
tinatanggap ang mga kontemporaryong tema. Sumasalamin ang pananaliksik sa makabagong 
paggamit ng anyo sa mga platapormang digital, na nagtutulak sa mga Filipino artist patungo sa 
pandaigdigang yugto at umaakit sa mga internasyonal na tagapakinig at pakikipagtulungan. Sa 
pamamagitan ng pagsasama ng mga tradisyonal na elemento ng musika, tulad ng mga katutubong 
ritmo at instrumento, sa mga modernong elemento ng pop, lumilikha ang P-Pop ng isang 
natatanging tunog na may tatak na Filipino ngunit kaakit-akit sa pangkalahatang madla. Sa huli, 
sinabi ni Cabrera na ang P-Pop ay hindi lamang nagpapasigla sa pambansang eksena ng musika 
kundi nag-aambag din sa mas malawak na malikhaing ekonomiya, na nagpapakita ng potensyal para 
sa pagpapalitan ng kultura at representasyon sa pandaigdigang merkado. 
 
 
 
 
 
P-Pop at Kultura: Ang Pagpapakita ng Sining at Identidad ng Pilipino sa mga Bidyong Musikal ng Grupong Alamat 
10

Ang Alamat ay isang grupo ng P-pop, nagpapakilala sa kanilang mga sarili sa pamamagitan 
ng paggamit ng kulturang Filipino sa kanilang mga awitin at pagtatanghal, kung kaya't nalalabanan 
ang mga bintang na sila ay isang imitasyon lamang ng K-pop. Dahil binubuo ng mga miyembro mula  
sa iba’t ibang parte ng bansa, ang kanilang paggamit ng multilingguwal na liriko ay sumasalamin sa 
yaman ng bansa pagdating sa wika. Bukod sa wika, ipinapakita rin nila ang kasalimuotan ng 
pagkakakilanlan ng Filipino, tinatalakay ang epekto ng kolonisasyon, pagbabago ng antas sa lipunan, 
at mga hamon sa ekonomiya. Ang kanilang awitin, tulad ng “ILY ILY”, ay nag-uugnay sa karanasan 
ng mga OFW sa mga relihiyosong naratibo, habang ang ibang kanta naman, tulad ng “Kasmala”, 
“Say U Love Me”, at “Manila Dreams”, ay sumisiyasat sa iba’t ibang aspeto ng hanapbuhay, na 
nagpapakita ng katapatan ng grupo sa isang mayamang kultura at may kamalayan sa lipunan na 
P-pop (Trinidad, 2024). Ang Alamat ay hindi lamang nagtataguyod ng lokal na pamana at kultura, 
ngunit kanila ring ginagawang normal ang paggamit ng rehiyonal at melodyang katutubo. Ang banda, 
sa katunayan, ay naglalagay ng matinding pokus sa magkakaiba ngunit mayamang tradisyon at kultura 
ng Pilipinas (Lago, 2023). 
 
Ayon kay Verzola et al. (2024), noong Nobyembre at Disyembre 2023, naranasan ng 
grupong Alamat ang napakalaking pag-angat sa pandaigdigang katanyagan sa kanilang nakakahawang 
awitin na “Dong-Dong-Ay”. Tampok sa kanilang unang album na Isa Puso, ang kantang ito ay 
nakakuha ng inspirasyon mula sa “Salidummay”, isang tradisyonal na katutubong awit mula sa 
mayamang kultura na rehiyon ng Cordillera ng Pilipinas. Ang pagpapalabas ng Dong-Dong-Ay ay 
kasabay ng isang inaabangang pagtatanghal sa Rappler Live Jam, kung saan ipinakita ng grupo ang 
kanilang natatanging kumbinasyon ng modernong pop at tradisyonal na mga impluwensya. 
Umalingawngaw agad ang kanilang awitin sa mga tagapakinig sa buong mundo, salamat sa 
nakakaakit na melodiya at makulay na ritmo na nag-aanyaya ng kusang sayaw at pagdiriwang. Habang 
ang kanta ay nakakuha ng traksyon, nagdulot ito ng isang makabuluhang alon ng pakikipag-ugnayan 
sa mga plataporma ng sosyal midya, partikular na ang TikTok at Instagram. Lumahok ang grupo 
mula sa iba't ibang salik sa paglikha ng mga hamon sa sayaw at artistikong nilalaman na nagpapakita 
ng kanilang pagkamalikhain at pagmamahal sa kanta. Ang mga bidyo na nagtatampok ng masalimuot  
 
 
 
P-Pop at Kultura: Ang Pagpapakita ng Sining at Identidad ng Pilipino sa mga Bidyong Musikal ng Grupong Alamat 
11

na koreograpiya at mga makukulay na biswal ay bumaha sa mga talatakdaan, na ginagawang isang 
kultural na kababalaghan ang Dong-Dong-Ay. Ang pagdagsa ng online na aktibidad na ito ay hindi 
lamang nagpalaki sa abot ng kanta ngunit natampok din ang kapangyarihan ng musika bilang isang 
puwersang nagkakaisa na lumalampas sa mga hangganan ng heograpiya. Sa pamamagitan ng 
pakikipag-ugnayan na ito, hindi lamang ipinagdiwang ng Alamat ang kanilang kultural na pamana 
ngunit nagdulot din ng mga koneksyon sa isang pandaigdigang madla, na nagpapakita ng unibersal 
na apela ng ritmo at melodiya sa pagpapaunlad ng komunidad at kagalakan. 
Pinagsasama ng grupong Alamat ang mga elemento ng pop, hip-hop, R&B, at tradisyonal na 
musikang Pilipino, na lumilikha ng pabago-bago ngunit tuluy-tuloy at makulay na tunog. Ang 
kanilang mga awitin ay madalas na nagtatampok ng kaakit-akit na himig, masiglang indayog, at 
taos-pusong titik na tumatagos sa puso ng mga tagapakinig mula sa iba’t ibang henerasyon. Bukod pa 
rito, ang mga pagtatanghal ng Alamat ay kilala sa kanilang galaw sa sayaw, na pinaghalo ang 
makabagong istilo ng pagsayaw sa mga tradisyonal na kilos ng Pilipino, tulad ng tinikling at 
pandanggo. Mula ng kanilang pagsisimula, nakuha na ng Alamat ang puso ng maraming tagahanga, 
hindi lamang sa Pilipinas kundi pati na rin sa ibang panig ng mundo. Dahil dito, kinilala sila at pinuri 
para sa kanilang makabagong paglapit sa musika at sining ng pagtatanghal. Ang kanilang nakakaakit 
na himig, kaaya-ayang biswal, at makapangyarihang kwento ay nagdala sa kanila sa kasikatan, na 
umakit ng isang tapat na pangkat ng tagahanga na kilala bilang "Alamat Guardians.” Habang patuloy 
silang umuunlad, nananatiling nakatuon ang pangkat sa pag-abot sa mas mataas na antas at pagtuklas 
ng bagong landas ng sining. Sa bawat inilalabas nilang likha, layunin nilang pataasin ang kalidad ng 
kanilang sining at palawakin ang kanilang impluwensya, na bumibigkis sa mga tagapakinig at 
tagahanga sa mas malalim na paraan sa pamamagitan ng makahulugang pagpapahayag ng kwento at 
tunay na damdamin. Maging sa musika, sayaw, o mga dulang itinatanghal sa iba’t ibang midya, 
layunin ng Alamat na mag-iwan ng pangmatagalang epekto sa larangan ng libangang Pilipino, na 
nagbibigay-inspirasyon sa susunod na henerasyon ng mga alagad ng sining at tagaganap sa mundo ng 
musika (Bulacan State University, 2024). 
 
 
 
 
P-Pop at Kultura: Ang Pagpapakita ng Sining at Identidad ng Pilipino sa mga Bidyong Musikal ng Grupong Alamat 
12

VI.​BATIS 
 
Villano, C. a. R. V. (n.d.). Ang Buhay Trainee ng mga P-pop Idol. Archīum Ateneo. 
https://archium.ateneo.edu/katipunan/vol12/iss1/4/?fbclid=IwZXh0bgNhZW0CMTAAAR1sbL
hq55dsky_b6N-ZtbOqxJAfzTPBfE7yI5RIjrBqOTN26xMwpIsXCRQ_aem_fpwyrn6R8TaEdDSitC
cuDQ  
View of P-Pop Rise: Cultural hybridization and Participatory Culture of Filipino Gen Z P-Pop fans on the 
recognition of new generation P-Pop groups. (n.d.). 
https://so04.tci-thaijo.org/index.php/NCRJ/article/view/265870/186940?fbclid=IwZXh0bgNhZ
W0CMTAAAR1sbLhq55dsky_b6N-ZtbOqxJAfzTPBfE7yI5RIjrBqOTN26xMwpIsXCRQ_aem_fp
wyrn6R8TaEdDSitCcuDQ 
 
Katipunan | Ateneo Journals | Ateneo de Manila University. (n.d.). 
https://archium.ateneo.edu/katipunan/?fbclid=IwZXh0bgNhZW0CMTAAAR2KSPknIr_FvRyr7g
IazD5StohlFxiZ1dui9zk6XHudTnMnrD2wBSvtEnw_aem_XkO1BFKc4ykm-FOTcrrYbA 
 
Philippine-Pop as potential catalyst: Filipino fans’ perception as a basis for tourism promotion. (2022). S. Placido | 
European Online Journal of Natural and Social Sciences: 
https://european-science.com/eojnss_proc/article/view/6762?fbclid=IwZXh0bgNhZW0CMTAA
AR3ROwYg3zTft4x6aIK8GYu9roRshsGkkwOqSqpRNMxb7ruvbd84YEelB64_aem_W2z4FTOlQ
JEH3dBoeJuOOg 
 
Alzaga, M. L. a. R. (2021, May 17). Alamat at Dalumat: Kulturang popular tungo sa pagyabong ng 
pagkakakilanlang Pilipino. Ang Pahayagang Plaridel. 
https://www.plaridel.ph/index.php/2021/05/17/alamat-at-dalumat-kulturang-popular-tungo-sa-pa
gyabong-ng-pagkakakilanlang-pilipino/?fbclid=IwZXh0bgNhZW0CMTAAAR1Exj7ZjEu7qEyX3
OeQ_emVeUBXUe32wGJlCdFsWPyx-0dvced971g8js8_aem_00IeGyHMAZirnk6pFUKiKQ  
 
 
P-Pop at Kultura: Ang Pagpapakita ng Sining at Identidad ng Pilipino sa mga Bidyong Musikal ng Grupong Alamat 
13

Gabrillo, J. (2024). Pop Filipino-ness. In Oxford University Press eBooks (pp. 165–184). 
https://doi.org/10.1093/oso/9780197665114.003.0013 
 
Cabrera, Caryl Joy. (2024). Sa Islang Pantropiko hanggang sa Bawat Sulok ng Mundo: The Role of P-pop in 
Redefining Filipino Sociocultural Identity and Strengthening the Creative Economy in the Global Music Industry. 
10.13140/RG.2.2.15344.57601. 
 
Deguilmo, F. (2021, March 10). Ang Pag-angat ng P-Pop. Every Nation Campus. 
https://enc.ph/ang-pag-angat-ng-p-pop/?fbclid=IwZXh0bgNhZW0CMTAAAR1T7U9Py3qWpG0
wwQc8yBBLQbD4DS6LHk874cTcNUSOOYt7FP53xMg6jOw_aem_lzJPO44mQIYHuxIZtJG7iQ 
 
Tupas, R. (n.d.). Ang Pag-usbong ng P-pop Bilang Larang ng Pananaliksik. Archīum Ateneo. 
https://archium.ateneo.edu/katipunan/vol12/iss1/2/?fbclid=IwZXh0bgNhZW0CMTAAAR1sbL
hq55dsky_b6N-ZtbOqxJAfzTPBfE7yI5RIjrBqOTN26xMwpIsXCRQ_aem_fpwyrn6R8TaEdDSitC
cuDQ  
Verzola, J. (n.d.). Ang Alamat ng “Dong-Dong-Ay”: Ang Grupong ALAMAT at ang Popularisasyon ng 
Tradisyonal na Kultura ng Kordilyera sa Pamamagitan ng P-pop. Archīum Ateneo. 
https://archium.ateneo.edu/katipunan/vol12/iss1/7/?fbclid=IwZXh0bgNhZW0CMTAAAR3_lNj
_MEgK4g6xVLt-XhiQS9KrbIZB-voyrgI6CKiX_oaJVQ2yb3Tyyr0_aem__uqat_0fJoIgvM8tNpqK5
w 
 
Paz, R. M. O. (n.d.). P-pop Bilang Teksto sa Klaseng Pampanitikan: Paggalugad sa mga Tema ng Kolonyalismo, 
Kolonyalidad, at Postkolonyalidad. Archīum Ateneo. 
https://archium.ateneo.edu/katipunan/vol12/iss1/8/?fbclid=IwZXh0bgNhZW0CMTAAAR1sbL
hq55dsky_b6N-ZtbOqxJAfzTPBfE7yI5RIjrBqOTN26xMwpIsXCRQ_aem_fpwyrn6R8TaEdDSitC
cuDQ 
 
 
 
 
P-Pop at Kultura: Ang Pagpapakita ng Sining at Identidad ng Pilipino sa mga Bidyong Musikal ng Grupong Alamat 
14

Lago, A. T. (2023, February 15). Putting the ‘P’ in P-pop: How ALAMAT promotes Filipino culture 
without 	disrespecting 	it. 	RAPPLER. 
https://www.rappler.com/entertainment/music/alamat-promotes-filipino-culture-without-%20disre
specting/  
“Exploring P-Pop Alamat: Origins, Impact, and Evolution” (May 13, 2024) Bulacan State University. 
Retrieved from: https://www.cliffsnotes.com/study-notes/1395418 2
  
 
Gabornes, S. (2024, May 18). Kulturang Pilipino sa tinig at indayog ng Alamat. Oxfam Pilipinas. 
https://pinoyweekly.org/2024/05/kulturang-pilipino-sa-tinig-at-indayog-ng-alamat/?fbclid=IwZXh
0bgNhZW0CMTAAAR1Exj7ZjEu7qEyX3OeQ_emVeUBXUe32wGJlCdFsWPyx-0dvced971g8js8
_aem_00IeGyHMAZirnk6pFUKiKQ
 
 
 
 
 
 
 
 
 
 
 
 
 
 
 
P-Pop at Kultura: Ang Pagpapakita ng Sining at Identidad ng Pilipino sa mga Bidyong Musikal ng Grupong Alamat 
15